Il Nobile sutra Mahayana Sapienza Nell’ora Della Morte

In lingua Indiana: Āryātyaya jñāna nāma mahāyāna sūtra.In lingua Tibetana: ’Phags pa
’da’ ka ye shes zhes bya ba theg pa chen po’i mdo.In lingua Italiana: Il Nobile sutra Mahayana,
chiamato “sapienza nell’ora della morte”.

Si renda omaggio a tutti i buddha e bodhisattva!

Una volta udii queste parole: Il Beato risiedeva nel palazzo del re degli dei nella terra altissima
e pura e insegnava a tutti. Il bodhisattva mahasattva, Essenza del Cielo (Ākāśagarbha),
rese omaggio al Beato e fece le seguenti domande: “O Beato, in quale modo il bodhisattva
dovrà osservare la mente al momento della morte?”

Il Beato rispose: “Essenza del Cielo (Ākāśagarbha), un bodhisattva dovrà meditare sulla sapienza
nell’ora della morte. Perciò, a riguardo della sapienza nell’ora della morte, poiché
tutti i fenomeni sono naturalmente puri, un bodhisattva dovrà meditare completamente sulla
percezione dell’incorporeità. Poiché tutti i fenomeni sono contenuti nella bodhicitta, il
bodhisattva dovrà meditare completamente sulla percezione della grande compassione. Poiché
tutti i fenomeni sono naturalmente luminosi, un bodhisattva dovrà meditare completamente
sulla percezione della non-referenzialità. Il bodhisattva dovrà meditare completamente sulla
percezione riguardante il non essere attaccati a nulla, poiché tutte le entità sono impermanenti.
Il bodhisattva dovrà completamente meditare sulla percezione che non cerca la
buddità altrove, poiché, se tu realizzi la mente, questa è sapienza. Il Beato disse così in
versi:

Tutti I fenomeni sono naturalmente puri,Meditate allora sulla percezione della immaterialità.Tutti
i fenomeni possiedono pienamente la bodhicitta,Meditate allora sulla percezione della
grande compassione.La natura di tutti i fenomeni è luminosa,Meditate allora sulla percezione
della non referenzialità.Tutte le entità sono impermanenti,Meditate allora sulla percezione
del non attaccamento.La mente: la causa del sorgere della sapienza.Non cercate la
buddità altrove!

Il Beato disse queste parole e il bodhisattva, Essenza del Cielo, gli altri e il loro entourage
si rallegrano pienamente con letizia e lodarono quanto il Beato aveva detto.

Così viene portato a termine il Nobile sutra Mahayana, chiamato Sapienza Nell’ora Della Morte.